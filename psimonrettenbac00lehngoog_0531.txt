SILVARUM

XXIII.

DELICIAE VERIS.

Ver redit laetum viridi smaragdo: fol. 191¹·
Induit se silva comis renatis
¹Arbores gaudent foliis, amictu

Prata recenti.

Limpidi rivi tenues ad auras

Vel caput fontis volucrum canorae

Garriunt turbae liquidumque mulcent
Aera voce.

Invicem ludunt nitidae columbae

Et suas narrat Philomela flammas,

Capra lascivit, saliunt et agni
Gramine pasti.

Velticem pisces relevant ab undis,

Leniter condunt iterum relapsi,

Quae prius diffusa, ruunt minore
Flumina cursu.

Flora thesauros aperit latentes

Educet. terra subolem venustam.

Lilium crescit, rosa cincta spinis
Surgit in horto.

Cuncta nuncrident: Charites per agros

Ambulant nudae, violis capillos

Implicant nigris, trepido recedit
Pectore cura.

Quae tamen sincera hominis voluptas,
Quem tot adfectus lacerant et urgent?

Mente si forti superare sollers
Vicerit omnes

 

