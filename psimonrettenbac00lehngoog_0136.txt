Ι

ΑΙ) NEARCHUM: LAUDANDIS HEROIBUS SE
IMPAREM ESSE.

Heroas olim tollere laudibus, fol. 27*-
Qui dira stravere agmina Bistonum
Et barbaris praedas ab oris
Magnanimo retulero nisu, ⁴

Certata forti proelia dextera,
Urbes receptas, ignibus oppida
Deleta, clades· et triumphos
Pulchra animum subiit cupido

At sicut ales, quem senium premit,
Pennis citatis vix petit ardua
Aut aeris campos apertos,
Verum humili liquida arva gyro:

Sic Musa celso culmine me abstinet,
Ne forte lapsu praecipiti ruam
Et crura frangam; sed modestos
Carminibus celebrare mores

Sacrasque taedas dicere praecipit,
Quis iuncta sponso virgo tenerrima,
Plectro minore: dulciorem
Sic citharae strepitum futurum.

Parere iussis Melpomenes iuvat,
Castos amores ludere barbit0,
Quis numen arsit, quis beati
Sunt animi super astra rapti.

Concepit aetas fervida sanguine
Frigensque canis crinibus has faces:
Hoc igne flagravero blandae
Cum niveis pueris puellae.

 

