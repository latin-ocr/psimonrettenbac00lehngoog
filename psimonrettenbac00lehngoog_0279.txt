SILVARUM

XVI.

PEREGRINATIO AD BEATAM VIRGINEM IN
PLAIN PROPE SALlSBURGUM.

Cum tempus vacuum nactus eris, Tite, fol sr-
Visamus Dominam, quae colitur prope
Salsae moenia sublimia, Planida,

In plano quoniam sita est,

Circumdent modico parva licet iuga

In clivo. Niveis turribus eminet

Templum ingens, Pario marmora pulchrius,
Sancta nobile imagine.

Dum molimur iter, dum via distinet,

Dicamus celebri carmine virginem,

Olim quod docuit nos pietas patrum
Et vatum veterum fides.

Tu certum populi Christiadum decus,

Spes orbis miseri, gloria Caelitum

Et firma ambiguis rebus es ancora,
Lapsu praecipiti salus

Maestis auxilium porrigis et manu
Abstergis lacrimae, pectora roboras
Ne mergat barathrum neve onus opprimat,
Ne laedat mala bestia. Î‡ 'o ,

Delictis trepidos concilias deo:

Ad vitam revocas, quos Stygio lacu

Iam vexisse Charon creditus est rate,
Absumpsisse Erebi canis.

In quos saepe furit dira calumnia,
Insontes variis criminibus premit,
E discriminibus tristibus eruis

Et tuto in solio locas.

Enarrare solet nauta pericula,
Quis fessus totiens sentit opem tuam:
Miles letifero vulnere dum iacet,

A te subsidium venit.

 

