SILVARUM

Id sibi sumant avidae puellae

Atque anus munus: peregrina forma,

Quis decus non est oculi, capilli,
Imbuat ornet.

Tyndaris non arte comas nec auro

Vinxerat, captus tamen his ab Ida

Pastor advectus patriae ruinam
Attulit ardens.

Virgo neglecto magis ore fulget

Quam nimis compto. Facies venusta

Sed petat caelum: tenuis voluptas
Vanaque terrae. ,

--Η .-

XIX.

' CONSTANS AMICITIA.

Legibus scriptis solio Tonantis for. iou·
Volvitur mortale genus: beata
Sorte laetatur vel acerba sentit

Vulnera, clades.

Sunt vices rerum variae, pericla

Crebra: qui motus fuit e senatu,

Purpuram sumit, trabea superbit,
Sceptra capessit.

Qui sacrum nuper diadema gessit

Stirpe praeclara, meritis et ausu,

Regium sertum populus rebellis
Ponere iussit.

Arripit de plebe virum, coronat

Verticem Fortuna; throno potentem

Principem trudit, libet insolentem
Ludere lusum.

 

