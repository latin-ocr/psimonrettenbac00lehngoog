ΗΒ. IIL 2-4.

Quid cara quondam nos mulier rapit
Vultu venusto, cum liceat diem
Iucundum Olympi contueri
Et radians sine nube lumen? u

Odisse terras iam libeat, deus

Imo relucet pectore conditus.

Est semite ad secreta caeli
Proxima deseruisse caenum.‘ 20

——n

IV.

AD TRIBENNIUM: IUVENTUS PRAECEPS.

Matura nondum consiliis tua fol. rev·
Aetas, Tribenni‚ rebus et arduis
Diiudicandis, quae reposcunt

Mente gravi atque animo senatum. ⁴

Motu iuventus praecipiti calet
Ac lubrico igni saepe cupidinis,
N e vera cernat vel ministret
Auxilium patriae ruenti.

Tantum libido ducit et intimas
Venas perurit proelia pertinax
Miscere et insanire clade,

Ut vacuas locupletet aedes,

Caesi vel hostis sculpat adoream
Scuto recenti, perpetuum decus
Stirpis vetustae, quam cadentem
Nomine nobiliore fulcit.

Non stulta proles hoc Solymis docet
Regis periti, provida qui senum
Mandata sprevit, sed procaci
Arbitrio iuvenum revinctus

 

