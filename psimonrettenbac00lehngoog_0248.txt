LIB. II. B-t.

Aura ne tollat nimium secunda;

Lapsus est praeceps: apices citatum

Proruit fulmen, solet ima summis
Vertere numen.

Turbidum ventis, tumidum procellis

Regia est aequor: dubiis carinae

Fluctibus ludunt, scopuli frequentes
Et vada caeca.

In latus trudente Aquilone puppis

Vergit obliquum, Notus inde toto

Impetu mergit cumulove diro
Sternit harenae.

Hinc dolor, luctus, gemitus et irae3

Tutus his undis animus modestus:

Turbinem nullum metuit nec Austri
Murmura rauca.

V.

D CRISPUM: MORES SUPERBOS PHILOSOPHO
NON CONVENIRE.

Blandiris amens et nimium tui sol. 79¹·
Fisus superbis dotibus ingeni:
Depone fastum, contumaci
Nec placeas tibi fronte, Crispe.

Caliginosa nube tegit deus,
Arcana rerum; mitte ferociam:
Occulta naturae latentis

Nemo proba sine mente discit.

Scrutaris ardens ignea sidera
Ac Cynthia ingens qua niteant face
Ventisve lunave intumescens
Indomita fremat aequor aestu?

 

