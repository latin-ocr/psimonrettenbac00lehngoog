LIB. IX. 2-4.

· III.
TRISTITIA PELLENDA.

Tristis es multum, phaeton, dolentis fol. 154¹-
Cordis adfectus oculo relucent:
Displicet sermn, tacito sodales

Aspicis ore.

Quae tui vultus ratio vel error?

Extulisti forte patrem? penates

Hostis excussit? rapuit Philemon
Impius aurum?

Grata vel te destituit voluptas

Fraude deceptum, sceleris nocentis

Arguit vel mens vel acuta febris
Corpus adurit?

Ocius vanum cohibe furorem,
Pelle maerorem: nocet aegra cura
Mollibus membris animi quietem

Turbat et aufert,

Terra nil dignum lacrimis, acerbo
Vel tenet luctu, liquidus nec aer:

Cuncta permittas Superis, recedent
Nubila frontis

IV.
FIDUCIA IN DEUM.

Numini fido: mihi quis nocebit? 1¹01. 154*-
Astra specto: quis cupidum revellet?
Non moror terram: iuvat intueri

Lumen Olympi.

Veris illic perpetui serena

Aura spirat: non tumidus procellas

Excitat tristes Aquilo nec horror
Aequora miscet.

 

