SILVARUM

Et grates age tempore.
Scrutandi fatuam mitte cupidinem

Ac vatros reseca dolos:

Vestigare nefas, quae deus abdidit. a
Curis libera inanibus

Pectus non timidus, quidquid erit, pati,
Quidquid sidera iusserint,

Hoc desideriis velle fidelibus.

XX.
LARVA VIRGINIBUS NON SUMENDA.

Gratiam celas, Telesilla, vultus, fol. 1251Î‡
Pulchra monstroso tegis ora linc,
Turpibus claudis nebulis ocellos

Dulce micantes.

Virginem non larva decet tenellam,

Flore quae fulget roseo genarum,

Spargit et lucem velut inter ignes
Luna minores.

Hanc anus sumat tremulis labellis

Dentibus nullis, niveis capillis,

Fronte rugosa, tetrico labore,
Mortis imago.

Appetens blandi aut mulier mariti,
Cui decus languens, tenuis venustas,
Induat formam, cupiat nitere

Dote aliena.

Nobilem quare faciem recondis?

An tibi tristis veniet cupido,

Ut velis hac sub specie probrosa
Fallere mundum?

 

