SILVARUM

IV.

BACCHI LAUS.

Vinum, sodales, carmine poscite, 10166
Bacchi canamus fortia proelia:
Indis redit victis triumphans
Et tumidos necuit tyrannos.

Qui conserendis vitibus impie
Obsistere ausi sunt, tumulo dati.
Verum modestos recreavit
Laetitiamque tulit receptus

Hospes frequentem: munere nectaris
Dulcis tributo sollicitudinem
Maestis ademit, ne molesto
Taedia conciperent labore.

Donis Lyaei nos cupimus frui,
Quos mollis aetas, quos senium tenet3
Nam dura siccis cuncta numen
Proposuit madidis benignum.

’ At nemo fixo a limite transeat
Et plura sumat pocula, quam decet,
Cum iurgia hinc, rixae et tumultus,
Difficiles oriantur irae.

—.-.

V.

INGENS VIS OBSECRATIONIS.

Quam foede aberrat, qui pretio petit fol. 88*-
Placare numen, oum precibus queat!
Gemmisne vel fulvo metallo
Conditor indiget universi?

 

