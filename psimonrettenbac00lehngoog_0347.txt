SILVARUM

Iram quid memorem, sollicitum metum,
Maerores dubios, lubrica gaudia,
Quis mens aegra iacebat
Tristi proxima funeri?

Nunc plagis miseris admonitus ratem
Retro verto meam, carbasa collige,
Ventos linquo minacem
Portum fortiter occupo.

Ad te tendo manum, summa potentia,
Ne me destituere, te rcgc, supplicem:
Ni me gratia ducat,
Non vito mare turbidum.

Offendisse deum quam pudet optimum!
Heu! malim potius mille neces pati
Quam committere culpam,
Demergi Stygio lacu!

XV.
SOLITUDO STUDIIS AMICA.

Cur antris habitem solus in abditis, fol. 123¹·
Delecter tenebris et nemorum specu,
Vix plebi videar, principibus minue,

Angit te dubius labor?

Quid dicam? Studiis sueta virilibus

Mens horret populi nubila taedia

Nec fictis procerum gaudet honoribus
Nec quaestum petit aut opes,

Doctarum potius praemia frontium

Laurus sollicitat vel furor incitat,

Ut blandis cupiat vatibus inseri
Et dulci elloquio frui.

 

