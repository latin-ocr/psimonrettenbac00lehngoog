LIB. 111. 8-10. 201

VIR. Hinc deflectere suadeo
Atque hortor, procul hac cedere semita,
Ne tandem tribulos metant
Et spinis teneros illaqueent pedes u

VOL. Quid vero sine me potes,
Ad libram revoces si tamen omnia?
An non gaudia praecipit
Maior pars hominum, delicias petit? 1⁶

VIR. Ex me laetitiam capit
Gens humana, meis ardet honoribus,
Ridet matris ut osculis
Proles uberibus pendula dulcibus. 20

VOL. Ergo munere iungimur
Et grato officio nectimur invicem,
Si veris tibi tempora
Post tristes hiemes sint quoque suavia. ,4

VIR. Si pellas vitium ac nefas,
Non tecum renuo pangere foedera:
Aeternum lateri comes
Haerebis roseis cincta nitoribus. ῃ

X.
IUSTA VINDICTA CONTRA IMPIOS.

Ο vindex scelerum, quo resides loco, fol. eor·
Astraea? an regio te tonet ultima
Europae? en niveis dentibus Africa

Aut extremum Asiae latus?

Huc Euro citius, te precor, advola

Et terram miseris criminibus leva,

Oum pastore suo ne pereant greges
Atroci violentia.

 

