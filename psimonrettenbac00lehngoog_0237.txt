SILVARUM

XXXIII.
PECCATI HORROR.

Peccatum timeo fulmine saevius, 111151·
Serpentum Stygio tetrius agmine,
Plagis, vulneribus peius atrocibus,

Leto perniciosius.

Hoc caeli recipi sedibus aureis

Et lustrare oculis gemmea moenia

Aspectuque frui (quid melius?) dei
Errantes animos vetat.

Alcides domuit monstra ferocia,
Hydram, Geryonem, tergeminum canem,
Antaeum Libyes terrificum nesae,

Pacavit nemus Arcadum: „

Quisquis pestiferam vicerit hanc luem,

Fortis maior erit viribus Herculis,

Sternet Tisiphonen atque Erebi mines
Sancto robore subruet.

O divi, scelerum noxia sit procul

Nostris pectoribus. Me pietas, fides

Atque Astraea regat. Sic metuam nihil,
Etsi mundus inhorreat.

XXXIV.
S. BARBARA VIRGO ET MARTYR.

Castae puellae dum canimus decus, fol. 151·
Longe recedant cum Satyris capri:
Effrenis atque audax libido
Cum niveo male stat pudore.

Non te parentis blanditiae trahunt,
Non flagra terrent, non rigor aut minae:
Irnrnota perstas rupis instar,
Quam pelagi ferit unda crebra.

 

