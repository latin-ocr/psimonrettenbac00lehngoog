LIB. ΧΠ. 13-15.

Ut velit primis operam diebus,

Moribus sanctis adhibere, culpas

Noxias casta resecare mente,
Numen 'amare

Gressibus maestum senium citatis

Imminet, quo non licet esse gnavum

Nec libet3 fessi prohibent laborem
Corporis artus.

XV.

· lNGENTIUM PRAEDIORUM CUPIDO.

Ambit ingentes Meliboeus agros, ror. rer·

Quos aret bobus minimum trecentis

Et greges pascat pecudum propinquis
Collibus Istr0,

Nutriat pisces lacubus receptos,

Colligat flores apibus fovendis,

Arbores plantet, volucrum cohors quis
Laeta moretur. ν

inclito par esse cupit dynastae,

Praediis felix, opibus beatus,

Prole fecundus, procerum sodalis,
Regis amicus.

Rura sed dum magna nimis requirit
Finibus nec se cohibet paternis,
Mole quam dura premit arrogantem
Aes alienum! „

Quos emit campos et amoena Tempe,

Ocius vendet pretio minore:

Triste paupertas vacua crumena
Pondus et horror.

Rebus angustis modico paratu

Vive contentus: tenues penates

Sint tibi sedes satis ampla, regnum,
Curia, templum.

 

