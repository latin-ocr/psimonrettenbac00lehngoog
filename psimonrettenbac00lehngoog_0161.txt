CARMINUM

Numquam superbo reicias preces
Vultu timendus, quas miser obtulit.
Praebe benigna, cum licebit,
Dona manu vel amica verba,

Si munus absit. Consilio iuva
Quemvis fideli, nil cuiquam exprobra, ‘
Solare maestos et gementum
Nubila solve serenus ore.

Sic astra scandit non piger Hercules,
Monstris quod orbem sontibus et feris
Purgaverit, quod regna pulsis
Libera reddiderit tyrannis. ,

Qui fata rerum temperat arbiter,
Qui sede summa prospicit omnia,
Hic supplicum miti querelas

Aure capit niveaque fronte.

Nemo recedat limine tristior,
Non horror ullum turbidus effuget:

Non voce clamorem ciebis,
Ut trepido Polyphemus antro.

Humanitatis tendimus ad deum
Aura secunda, proximus hic gradus
Ad nomen immortale: fama
Perpetuo celebrat triumpho.

XXVII.

AD DIVAM VIRGINEM.

Diva fecundo gremio beata, fol. ro·
Quae Patri gaudes similem, priorem ac
Matre maiorem peperisse prolem,

Virgo perennis. a

 

