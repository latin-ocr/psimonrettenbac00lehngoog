LIB. ΧΠ. 20-22.

XXJL

PULCHRITUDINIS VIS FACUNDIA MAIOR.

Sermo te, Prisce, monet eruditus foi 196*-
Suavibus verbis, ut amare pulchras
Desinas nymphas, placeat nitentis

Aula Sionis.

Lingua non facunda movet, Quirine?
Quis tibi sensus? Trahit haec ad astra
Sed iubar vultus, oculi sereni

Sidera vincunt.

Unit effectus facies eteris

Suada diversos, pia dicta firmant

Semitam veri, revocat genarum
Purpura gressum.

Blanda frons atque eloquium modestum
Concitant pectus varie iubentque

Duplici, duro magis, ast amoen0,
Tramite niti.

Culpat adfectum fatuum loquela

Et faces monstrat procul eminentes:

Conspicis stellas propius micare
Luce beata.

Quamdiu durat fragilis venustas?

Quaelibet dulci nocet aura flori:

Frigus absumit, vehemens vel aestus
Veris honorem.

 

Altius tandem tua cura tendat,

Deserat formam citius caducam,

Offerat divis potius fragrantis
Turis odores.

 

