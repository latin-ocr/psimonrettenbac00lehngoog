clamatu

XX.
INVITATIO AD FRUGALEM CENAM.

Ad dapes paucas venies Falerni fol. 9¹·
Nec bibes multum: potius Platonis
Disseres verbis, roseo revinctus

Tempora serto.

Posce fecundos calices in aula

Regis accumbens procerum vel amplis

Aedibus: nobis pueri ministrent
Pocula parca.

Qui nimis potat rationis expers,

Suscitat rixas et amica mensae

Iura dissolvit, meritus vocari
Hospes iniquus.

Gratiae praesint cyathis decentes

Et sitim pellant modicis culullis;

Nam nihil secreti, ubi sunt Lyaeo
Corda soluta.

Atticis gratum salibus iocari

Et simul sancti meminisse amoris;

Vita sic tranquilla fluet, serena
Αο sine nube.

INVIDIAE DAMNA ET MAEROR.

Nullam laetitiam, Rustice, concipis, '⁰· ’
Numquam sollicito gaudia pectore:
Redit viscera livor
Atque atrox animum dolor.

Cum res alterius crescere cernitur
Aut fortuna alius celsius evehi,
Torquet poena cruenta,
Dirum supplicium imminet.

 

