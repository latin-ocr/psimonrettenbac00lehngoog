SILVARUM

Vix obseura tegit me casa, caespite

Quam struxi viridi et frondibus arborum3

Pello pane famem, fonte sitim leve,
Somnum stratus humi peto.

Paupertate tamen laetior ambulo,

Quam cum divitiis intumui meis:

Non aestus dubius detinet amplius
Nec moles gravat anxium.

Dum solis radios contuor aureos

Et lunae niveum conspicio iubar,

Grates solvo deo, dona recogito
Et vitam tenuem aestimo

VII.

DIES FESTUS SANCTORUM APOSTOLORUM
PETRI ΕΤ PAULI.

Sparge diem meliore coma, qui cuncta micanti for δι’·
Lumine lustras, ore serenus,

Phoebe, iubar diffunde novum: nil nubila possint,
Ingenti nec Aquarius urna.

Lux oritur, pedibus qua Romae tendit ad astra
Inversis Petrus, ense triumphat

Paulus, qui clarum semper visurus Olympum
Lactea praebet eolla securi: ⁸

Caelestis legis doctores, sidera mundi,
Fundamenta et robora firma,

Quis struitur felix in terra ecclesia Christi
Atque innititur omne per aevum. ι,

His immota fides nullis erroribus haeret
Principibus, spes tuta quiescit:

Numinis aeterni stabili radice tenetur
Et crescit sublimiter ardor.

 

