SILVARUM

Te tamen prudens moneo, iuventae

Ne nimis fidas, Mulier frequenter

Cordis est duri, precibus vel irae
Credere nescit,

Vela sed vertit cupide, secundi
Dum vocent venti. Reperire plures
Mobili possis enimc, fideli

Cernere paucas.

xiv.
AGENDUM, DUM VIGET IUVENTUS.

Aeolus laxat sua claustra ventis, rol. 193¹·
Concutit silvas Aquilonis horror,
Saeviunt tristes pelago procellae,

Aequora tollunt.

Frigido se vestit hiems amictu,

Scilicet dura glacie, pruinis,

Rura sparguntur nivibus, relucet
Undique candor.

Stringitur flumen gelidis catenis:

Quo prius naves ierant frequentes,

Nunc vehit currus patiente dorso
Pondere quaevis.

Temporis fructus sterilis nec optat .
Nec metit quisquam: labor est inanis,
Si colas agros, nihil inde lucri

Percipis umquam.

Hora dum flores gremio reducit

Abditos telluris, amoena surgit

Vere tempestas: teneram iuventam
Provocet ardor.

 

