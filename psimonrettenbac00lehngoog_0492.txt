LIB. XI. 12-14.

Spiritu plenus retudit superbos
Gentis Hebraeae domuitque fastus:
Inde verbi per populos et urbes
Semina sparsit. 20

Multa perpessum violenta numquam

Flagra terrebant, pelagi nec unda

Trux nec instantis facies tyraimi‚
Saeva vel arma.

Stabat immotus velut aestuanti

In mari rupes Superum favore:

Fortiter certans meruit coronam
Morte perennem.

PRAVA SOCIETAS.

Quos ego motus hodie ciebo? fol. 181¹·
Quo pedes vergent oriente luce?
Quam viam carpent, vitiis remotam

Sive propinquam? 4

Abstine pravis sociis, nepotes

Perditos vita, Bromii clientes:

Adfricant labem niveis iniqui
Moribus hostes.

Qui picem tangit male curiosus
Inquinat se: qui facibus perustis
Credulus fidit, chlamydem dolosus

Devorat ignis.

Maenadum qui se sapiens cohorti

Iungit‚ insanit simili furore:

Currit in silvas, celebrat licentis
Orgia Bacchi.

 

