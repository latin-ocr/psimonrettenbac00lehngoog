3 crunnum

Quisque domi residens artus fovet igne temperato
Et fungitur sueto ad focum labore.

Solvuntur citius sacra munera, nullus haeret aris,
Devitat aurae quilibet furorem.

Certamen veluti dum sumitur et cadunt manipli,
Ad tutiores conferunt repulsa

Agmina se turres: vehementi ita pressa turba bruma
Festinat aedes ingredi calentes

Nunc artus tepidos dulci decet irrigare Baccho
Et triste tempus mitigare potu.

Nunc genium placare mero iuvet atque amore blando
Lenire maestos pectoris labores. 20

Nil differre libet. Mors vellicat aurem: abire terris,
Cum Parca stamen rumpet, haud morabor.

Donec fata sinent nos vivere, sancto et innocenti
Arrlore mentes imbuat voluptas.

V.

NON FIDENDUM PRINCIPIBUS.

Quem laetat varii gratia principis roi. 2*
Quem fictis dominus fallit amoribus
Et spes credula ludit,
Aulae dum nitor attrahit:

Heu quam difficili tentat iter via!
Quam pinu fragili sollicitat mare!
Nigris horrida ventis
Cemet saepius aequora.

Vix pacata ratis litora deserit,
Ad caecos scopulos cum rapit Africus
Et spumantibus undis
Quassatam simul obicit.

 

