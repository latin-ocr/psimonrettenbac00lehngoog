78 casuum

At si destituit decus ἢ

Germanae fidei, fallit opinio
Si mendax animum, iuvet

Demergi Stygio te potius lacu.
Heroi quid atrocius,

Quam si lingua suo pectore discrepet?
Hanc labem procul amove

Nec quidquam tumidae fide proterviae. η
Tempus detegit omnia,

Quae rumor dubiis vocibus occulit.

XVI.

ILLUSTRIS IUVENTUTIS INSTITUTIO.

Poscis consilium, quis tua tempora foi 34*
Impendas studiis, magna negotia
Tandem ut sustineas, ut veteri decet

Et claro genere editum.

Maiorum reverens iussa peregeris;

Sis quamvis sapiens, arbitrio senum

Te permitte regi: turpe superbiae
Crimen cedere nemini.

Quae tot damna dedit moenibus Ilii

Et stravit Priami regna ferocia,

Chironis timuit Thessalica prius
Sub rupe imperium manus.

Ne docto pigeat Pieridum choro

Illustre ingenium subdere, dum sinit

Aetas utilibus percolere artibus
Iucundisque scientiis.

At postquam valido robore creveris,

Ad Martis subito te referas scholam

Ardentique animo trade laboribuS,
Frigus disce pati ac famem,

 

