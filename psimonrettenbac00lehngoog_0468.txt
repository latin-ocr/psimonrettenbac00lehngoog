LlB. X. 18-20.

‚Praepara morti tremulam senectam<

Clamat Alcaeus: ‘mihi grata vita,

Gratum 01 argentum' tumido reponit
Ore Lycander.

‘Spiritus dum membra regit, nitorem
Deseram nostrum, tenebras requiram
Noctis atque umbras? Potius calore

Perfruar auri?

——-—-

XX.
AMOR CRUCI ADFIXUS.

Flamma sublimi trabe nostra pendet? fol. 172¹·
Spiculis confixus Amor cruenta
Visitur scena? niveo relucet

Pectore candor?

Sanguis 011 venis penitus refugit,

Expulit pallor roseum calorem,

Membra diffuso nisi quod cruore
Tincta rubescunt.

Qualis, heu, Sponsi facies dolentis!

Innocens nostrum scelus ut piaret,

Tolleret pomi vetiti querelam,
Arbore vixit.

Haeream tecum, meus ardor, astra

Semper ut spectem, tibi iungar uni!

Nemo me durae crucis amovere
Nexibus ausit.

Finiam vitae brevis inter ignes

Tempus aeternos; avidae favillae

Corpus absument: animus perenni
Luoe micabit.

 

