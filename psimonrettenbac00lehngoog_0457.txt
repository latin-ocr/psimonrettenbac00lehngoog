SILVARUM

VH.

AUDIENDUM VERBUM DEI.

Non tibi sat docta videntur esse, solisv-
Praeco quae raucus cathedra profatur:
Sermo vilescit minus erudito

Fusus ab ore.

Verba proferri eloquio diserto

Numinis poscis, quia digna cedro,

Digna sunt aum, memori tenenda
Pectore semper.

Quid tamen causaris? Habent vigorem
Dicta divini repetita sponsi,
Lingua sit quamvis rudis et vacillans

Copia fandi. u

Non perit fulgor viridis smaragdi,

Pendeat collo licet a senili:

Languido virtus animi frequenter
Corpore constat.

Audias verbum Domini libenter:

Uberem fructum referes, salutem

Scilicet mentis, tibi quam datura
Gratia caeli.

Vanus auditor quotiens redivit

Spiritu multo gravior recepto

Aedibus sacris? Meliora numquam
Sperne monentem.

 

