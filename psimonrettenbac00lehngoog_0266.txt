Ι.

SACRAE SCRIPTURAE PRAESTANTIA.

Quam vita fallax indolis est rudis! fol. 87¹·
Quam stulta, vecors ingenii trucis!
Hine liberales discit artes

Castalidumque chorum frequentat 4

Ardens Melissus, quo patriae suae
Prodesse possit munere publico,
Formare mores ad nitorem et
Non dubiam populi salutem.

Inquirit aeri indagine, quid vetus
Decernat aetas, nostra quid ambiat,
Gestura quidnam sit futura,
Consilio ut penetret sagaci.

Tantum profanos consulit at libres
Et neglegit divina volumina,
Ad regulam quis scripta veri
Omnia Patre iubente summe.

Haec sedulo scrutare, puer; dies
Noctesque saeris legibus improbo
Impende sudore: his perennis
Vita beata paratur aevi.

Exempla saeclis suggeret omnibus
Dictata sancto pagina Spiritu:
Punitur hic fastus tyrannorum
Et scelerum metuendus horror;

13

 

