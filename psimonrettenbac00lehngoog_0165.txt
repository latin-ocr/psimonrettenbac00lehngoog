ommuni Lm. 111. 29-30.

Hic cuncta solus vincere pertinax,
Obscura noctis nubila discutit, .

Supra cacumen surgit omne
Atque avido bibit cre nectar.

Huc, huc labores, huc studium refer:
Exscinde vepres, insere surculos
Virtutis, immortalitatis
Fluctibus ut potiare laetus

ULTIMA HOMINIS MORITURI VERBA.

XXX.

Vixi et, quem dederat sors, tenui locum: fol. 41¹-
Mors nostro capiti pallida iam imminet.
Terris cedere suprema necessitas

Cogit, linquere confusa negotia,

Falsas blanditias, tristia gaudia.

Non invitus humum desero lubricam

Et penna celeri sidera transvola

Ut Solis radiis perpetuo fruar-
Adfigamque oculos, ut Iovis armiger,
Nec posthac alias delicias petam.

Ο qui sacra animos laetitia imbuis,
Caelesti recreas pectora munere,
Obscuris populorum eripe nubibus

Et sessum aetheriis sedibus excipe

Nec duci instabili tramite me sine.

Vivit, non moritur, quem tua gloria ,ς
Sustentat, Stygias nec metuit minas.

 

