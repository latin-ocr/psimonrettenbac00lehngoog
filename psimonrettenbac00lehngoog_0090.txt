LlB. I. 15-17.

XVI.
‚VERITAS HISTORICA.

Quam lingua suavis, dulcia, amabilis, fol. 7‘·
Quae veritati posthabet omnia!
Quodcumque commisere reges,
Prodere nec dubitat nec errat.

Immane crimen destitui fide!
Belli supremos qui memorat duces,
Clades iniquas ne recondat,
Ambiguos referat triumphos,

Numquam dolosas concelebret strophas
Nec tollat astris impia foedera,
Ne blandiatur pertinaci
Aut cupido faveat tyranno,

Ne dicat umquam eandida, quae nigra,
Pulchrum aut colorem turpibus affluat,
Sed cuncta, siout gesta novit,

Asserat intrepido vigore.

Tandem patebunt omnia: fabulis
Aut laude falsa ludere qui volet,
Inter poetas censeatur
Plurimum ab historia remotus.

XVII.
DlVlNl AMORIS DULCEDO.

Flagro, sed igni sidereo calet

Mens usta, caeco intacta Cupidine:
Non glaeba vilis nec capilli
Me tenui religant catena.

Est flamma felix, suavior omnibus
Rebus caducis. Sic liceat dies
Deducere ad finem quietum
His facibus moriar beatus.

 

