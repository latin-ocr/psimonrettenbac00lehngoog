LIB. I. 4-6.

Franguntur tumidis vela Aquilonibus
Antennaeque gemunt nec tenet ancora
Alnum dente tenaci
Ruptis funibus omnibus.

Deprensus dubiis quo poteris vadis
Evitare modo triste periculum?
Flebis? Numina surda
Ad voces pereuntium.

In portum potius te refer a minis
Commoti pelagi: dum licet, effuge
Prudens limina regum
Atque intuta ducum atria. u

Laetam disce animo pauperiem pati
Et curas reseca cordis inutiles,
Aegros pone tumultus:
Sic regnum ipse dabis tibi. 2„

VI.

FORTUNA ET CUPIDO.

Quo Fortuna trahit? quo Veneris puer fol. 3²·
Abducit miserum, care Menecrates?
Quis tetam validis nexibus eximet?

Quis solvet tua vincula?

Haec orbis fatui maxima numina:

Gentes decipiunt, retibus implicant

Insanamque creant perniciem omnibus,
Quos prudentia deserit.

Coniurata movent proelia fortibus,

Virtuti tacitas insidias parant,

Ut praedam subito corripit abdita
Silvis sive specu tigris.

 

