LIB. IX. 13-16.

XV.
VANlTAS MORTALIUM.

Vana mens, sensus hominis profani: fol. 158*-
Sicut idolum vacuum cerebro
Transit aetatem, variis figuris

Ludit image,

Colligit nummos, misere laborat,

Ut queat magnis opibus potiri,

Instruit naves revehens Eoo
Litore merces.

χ Corde thesauros avido recondit
Inscius, quis divitias relinquat,
Cum deus terris animam evocabit

Tempore tristi. „

Quid lucrum, quid deliciae, voluptas
Proderit tandem domino potenti?
Quid dapes, fluctus Orientis, aurum,

Purpura, gemmae? ,Β

Cuncta labuntur fugientis instar

Fluminis, quod nemo tenere possit.

Incliti virtus animi perennat
Nescia mortis.

XVI.
NOSCE TE IPSUM.

Nosce te, magna ratione dictum fol. 159¹·
A sophis priscis, quoniam necesse
Omnibus rebus sapienter uti

Hac tibi gnome.

Nosse qui se neglegit, error aufert

Turpis ignarum, valeat quid ardor,

Viribus quod non tolerare pondus
Possit ademptis.

 

