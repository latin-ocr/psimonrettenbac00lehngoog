SILVARUM

Haec non plebis amor, non citharae sonus,
Musarum decus aut magna potentia
Donat publica vel ree,
Sed mens candidior nive.

Adfectu celeri sidera transvolat
Aeterni solio proxima numinis

Claro lucet amictu
Et blando fruitur die.

Non illam tenebrae aut nubibus horrida
Tempestas agitat, non Aquilo ferox
Miscere aequora flatu,
Non vultu Notus umido.

XIV.

NON FEROCIENDUM NIMIS.

Nominis quaeris decus atque honorem fol. 92¹·
Dicier fama cupidus per orbem:
Miles hinc sudas gravibus sub armis,

Otia nescis.

Laudo virtutem: patriam tueris
Hostibus longe regione pulsis,
Ut leo saevis inimica rumpens

Agmina ferro.

Pulchrior vultus sanie, cruore

Sparsus et tabo: micat inter enses,

Phosphori sicut facibus serenis
Flamma relucet.

Hectoris durum nimium ferocis

Terreat fatum: Thetidcs marinae

Filius curru rapuit supinum
Moenia circum.

 

