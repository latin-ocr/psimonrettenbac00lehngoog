Lm. m. 4-7.

VL
POPULUS INGRATUS.

Labente si quid contineris statu fol. 30¹·
Periculose tempore providus,
Si liberatis rebus artis
Consilio patriam ruentem,

Hostes vol armis fortiter arceas,

Cum sic reposcit dura necessitas,
Aut latius fines propagas
Imperii spoliisque dites:

Ne crede, magna quod tibi gratia
Devinota sit plebs, augeat aut decus

Vistutis admiratione
Muneribusve frequentet amplis.

Commune vulgus non reputat bonum,

Adiuncta ni sint propria commoda:
Privata semper praeferuntur,

Publica tamquam atiena sordent.

Ingrata vero non populi amovet
Ira innocentes urbe? Themistocles
Medos adorare est coactus

Cecropiis fugiens Athenis;

Livore Romam Scipio deserit
Et rure vivit. Plebs, velut aequoris
Fluctus fremit propulsus aura
Qualibet est facilis moveri.

VII.
ADFECTIBUS NON INDULGENDUM.

Ingratos animos! tot cui munera fol. εον·
Miserunt superi, sidera despicit,
Vesano uritur aestu
Atque ignes fatuos colit!

 

