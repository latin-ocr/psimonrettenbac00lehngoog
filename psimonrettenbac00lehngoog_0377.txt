SILVARUM

Rite num noxas precibus piaris,

Iussa supremi patris exsecutus?

Fregeris crimen, scelus amovere
Corpore sollers.

lra turbarit vel auroris aestus
Lubricos sensus, timor aut cupido?
Sederit cordi rutili metalli

Sordida cura?

Laeseris quendam graviore damno,

Commodo an fido fueris sodali?

Recta complexus meliora spera,
Corrige prava.

IX.
NOVI ANNI MUNERA.

Quid tibi mittam, revolutus orbis 111111· 1

Cum novum nobis revocabit annum, ’

Saepe quaesisti nec adhuc, Tiburti,
Quaerere cessas.

Quid meo praeter speculum nepoti

Largiar, seu vis Curii salinum,

Nescio: non fert pretiosa tellus
Munera nostra.

Hoc, ut assuescas modico paratu

Esse contentus, dapibus remotis,

Quae gulam irritant, solitis ciere
Taedia, morbos.

illud, ut te respicias frequenter,

DiluaS, si quid vitii vel aegrae

Labis occurrat, niteas serena
Fronte beatus.

Transigas tempus sine nube laetus,

Instar et solis radios ubique

Sparge virtutis: probitas amoeno
Fine triumphet.

 

