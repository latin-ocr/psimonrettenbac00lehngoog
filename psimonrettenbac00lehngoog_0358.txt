LIB. VI. 26-28.

Plures Tibisci pabula piscibus
Hausere fluctus, quos Erebi palus
Suscepit atroci domandos
Flumine vel Phlegethonte nigre,

Ne nostra posthac exagitent vada.
At quid? tyrannum nen laqueus manet
Orco trahendum? Perduelles
Conscia mens furiabit umbris! 2⁸

XXVIII.
SENECTUTIS ENCOMIUM.

Calliope, veteres iterum renovemus amores fol. 128¹·
Si non est odiosa senectus.

Gratior est multo ludis assueta iuventus,
Saepe tamen petulantior aequo.

Commoda pauca ferat secum si serior aetas,
Exornat prudentia maior.

Crinibus e niveis candoris fulget imago
Et laeto se tramite signat.

Hinc monstratur iter, quae sit via tuta vel anceps,
insidiis obnoxia caecis.

Nam vitare dolos, versutas noscere fraudes,
Edocet experientia cauta.

Sit semper madidi quamvis infantia nasi,
Hoc cerebrum se flumine purgat,

Promptius ut cernat, quid verum quidve remotum
Figmentis mendacibus erret: 1⁶

Nubibus ut caelum pulsis se praebet amoenum
Et spectantur clarius astra.

Sit tremulis senior membris et vertice: quid tum?
Mobilitate et sidera gaudent.

Deliciae rarae sensus mulcere videntur:
Delectat vindemia sola.

Effugit duros dominos liberque catenas
Abrupit‚ cui nulla voluptas

 

