CARMINUM

Foedam venustas haud maciem decet
Vilemque pannum non Tyrius color:
Iunguntur arto vincla node,
Quae paribus coiere causis. ⁸

Multis ferocem muneribus domas:

At credulum astu virgineo caput

Deludit atque expectat aurum:
Aufugiet, nisi dona spargas. ,2

Vultu severo tristis hiems riget
Et plura stillant flumina naribus
Quam frigida de rupe Tauri
Praecipiti cadat unda lapsu, „3

Cum solviturum, cum glaciem calor
Solis relaxat. Lilia cum rosis
Aestate crescunt, saevientis
Non tolerant Aquilonis iram: ,ο

Virgo senectam sic metuit tuam,
Nummos reposcit. Consilium cape:
Aut pone curam insanientem

Aut virides iuvenesce in annos n

X.
ENCOMIUM S. lOANNlS EVANGELISTAE.

Siderum splendor, decus ac voluptas fol. u·

Regiae caeli, memorande princepe,

Iane, quo tandem celebrem eminentes
Carmine dotes?

Numen abstraxit iuvenem vocando

Orbis a pompis, animum innocentem

Noxa ne posset gravis inquinare,
Laedere culpa.

Pectore in cena recubas amantis

Et tibi soli licuit beato

Fonte lucem haurire poli, latentes
Discere causas.

 

