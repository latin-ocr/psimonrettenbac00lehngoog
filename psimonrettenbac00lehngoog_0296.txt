III.

IRA INNOCENTI NON TlMENDA.

Intermissa diu redit fol. 100¹·

Vindictae rabies, ultio quaeritur,
Ob causam nimium levem

Aut nullam potius. Diceris impius 4
Contemptor patriae ac dei.

Verum nullus adest testis idoneus.
‚immanis sceleris reus‘

Delator timidum tentat et arguit. s
Iudex credulus annuit:

Etsi haud audierit, non eris innocens?
At no cede malis, Tite,

Numquam vemm odio desere vel metu.
Adflictam Babylonio

Castam iudicio respice coniugem
Hebraei iuvenis: senum

Plebi detulerat vafra calumnia.
At missus Daniel puer

Insontem eripuit supplicio horride,
Addixit trepidos neci,

Quorum munus erat legibus obsequi
Divinis operam dare

Sanctae iustitiae, plectere crimina.
Cum tres Isacidas furor

Flammis imposuit regius ignis haud
Ausus corpora tangere,

Saevos carnifices corriperet lieet.
Sic poenis deus eximit

Mortales avidos quaerere gloriam
In caelis stabilem, solo

Immundo ao luteo serpere nescios,
Firmet spes adamantina:

Non illi ira nocet, sidera quem fovent.
Numen tandem aderit tuum,

Emerget tenebris aurea veritas.

u—-.

 

