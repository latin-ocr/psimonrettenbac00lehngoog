LIB. X. 2-4.

Nulla te febris species malignae

'Ferret aut canis senium capillis,

Quod iubar nobis melioris aevi
Ocius aufert?

Herba succrescit riguis in agris;
Ast ubi Phoebus radio potenti
Fervet atque exsiccat aquas, virorem
Arida perdit, 1⁶

Pallio dum tristis hiems rigenti

Prata circumdat, sterilis calore

Terra producit fugiente nullum
Germen in hortis,

Sic cadit praeclarus honor, venusta

Sic gelu languet facies vel aestu:

Carpitur morb0, tacitis senescit .
Forma vel annis.

Fallitur, quisquis fragili nitori
Credit et blanda specie superbit:

Rapta cur sit, quaerit anus Lacaena,
Flore iuventae. a

IV.

VESTIUM VANITAS.

Aureo cultu Telesilla fulget, fol. 166¹·
Gemmeo nodo religat capillos,
Lacteum collum nivei lapilli

Arte coronant.

Quot tumet compagibus alta cervix!
Celsa consurgit Babylone turris:
Erigit nisu simili puella

Frontis honorem.

 

