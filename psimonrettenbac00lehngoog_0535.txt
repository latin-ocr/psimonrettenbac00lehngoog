SILVARUII

Sera te rursus metanoea torquet,
Vera vix tardo senio videtur,
Seriam velles potius fuisse

Flore iuventae.

Cur timor fallax miserum fatigat,

Cum suis nullum foribus repellat,

Obrutus quamvis scelerum sit undis,
Numen amicum?

Diluit noxas animus dolore

Fractus ingenti lacrimisque mersus,

Spiritus rectus super astra tollit
Sponte gementem.

Nesciunt Oroi tenebrae nocere

Pectori deflere nefas parato,

Deserit sacrum rutilo tribunal
Purius auro.

Sint comae sparsae nivea pruina,

Nube caligent oculi madentes,

Respicit caelum veniamque praebet
Rite vocatum.

-. .---——

XXVIII.

ADVERSA PROSUNT ANIMAE.

Quo magis se sors inimica monstrat fol. 199*λ

Efferam, tanto magis est aulica

Cordibus nostris, licet haud amandi
Noverit artem.

Qui movet gressum per amoena prata
Semper et nectit capiti superbum

Ex rosis sertum, veluti Gigantes
Certat Olympo.

 

