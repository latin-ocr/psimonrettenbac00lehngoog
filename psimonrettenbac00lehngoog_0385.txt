smvaaun

Numinis nemo meminit supremi,

Dum genu quivis tumido tyranno

Currat: idolum reveretur hospes,
. Civis adorat.

Quamdiu terris remanebit atrox

Pestis et morbo genus insolenti
Polluet nostrum? Moderator orbis,
Respice tandem.

Nullus est sperandus amornec ulla
Cura sacrorum, Stygiis cavernis

Ni sit immersus tenebrosus horror:
Tartara turbet.

Ο Pater! taetrum remove venenum

Morte veloci: resonabit omnis

Laudibus tellus, recinet iocosa
Carmen imago

XX.

PRECES MINUS ATTENTAE.

Plurimis divos precibus fatigas fol. 139*-
Sed parum intento recitas calore,

Suetus hinc inde ancipiti ciere
Pectore curas.

Bella detorquent animum cruenta,

Bistonum, Gallorum acies recurrit:

'I'urgidus Thracum fugit Imperator
Milite caeso?

Rusticus posthac labor et molesta

Aura succedit pluviumque caelum;

Cara mox versant vario tumultu
Pignora mentem.

 

