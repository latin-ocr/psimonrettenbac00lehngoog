Lm. V. 5-7.

Laudabit animos carmine aeterno Maro
Et robur invictum canet.

Caesarea regnum signa cum Odrysium premant,
Sit Cynthiae obscurus nitor:

Fornande, te decebit heroum iubar
Celebrare dulci barbito

.VII.

CALAMITATIS UTILITAS.

Aerumna crebra corpus exercet tuum, f01.109'·
Adfligit animum non minus.

Continua febris artubus saevit, calor
Et frigus alternant vices3

Tristia parentum funera et subitae neces
Non te sinunt quiescere:

Maestis quis indulgere te lacrimis vetet,
Pulsare questu sidera?

His plura damna domesticae accedunt rei:
Exhausta nummis scrinia,

Fures amici, ambigua servorum fides

· Et rara procerum gratia.

Haec ferre cuncta fronte composita soles,
Parere certus numini.

Quidquid paterno mandat imperio deus,
Laetus libensque suscipis:

Scis quippe, nil descendere a superum plagis,
Quod noxium fuerit tibi.

N os instruit miseria, dum graviter serit
Et humi iacentes excitat:

Inane quamsit, quidquid hic agimus, docet,
Fluxum, caducum, lubricum;

Ad alta caput attollere et caelum iubet,
Deserere regionem infimam.

 

