LIB. xll. 25-27.

Quidquid abscessit, memori recurrit

Pectori tantum: metanoea pingit

Maesta iacturam, reparare nulla
Arte valemus

Perditas frustra repetemus horas:
Fabulis, nugis vel amoris umbra,¹
Otio, lusu melioris aevi

Portio lapsa.

Sola spes vectis pelago frementi

Litus ostendit, nimis at remotum

Cymba quae tandem statione tuta
Membra reponet?

xxvn.
SENIS CONSOLACIO.

Plangis, aetatem periisse nulla fol. resv-
Fruge‚ Pompei, steriles tot annos
Et dies plures operum bonorum

Corpore firme.

Tempus elapsum ciet inde turbas

Cordis adflicti: metuis propinquum

Terminum vitae, dubiam ruinam,
Aspera fata.

Portitor terret Stygia carina,

Cerberus latrans tria pandit ora,

Et flagris umbras agitat nocentes
Torva Megaera.

Sed fugis labem subite, periclum

Cum tuo cernis capiti imminere

Aut ubi cladem populo minari
Sidera censes.

 

