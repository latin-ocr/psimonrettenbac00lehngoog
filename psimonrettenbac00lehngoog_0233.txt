SILVARUM .

XXVIII.

PAX OPTATUR SINCERA, NON DOLOSA.

Mundi firma salua, terram, Pax alma, beatis soltr- 1
Deliciis quae spargis Olympi,

Cur laetum vultus condit decus invida nubea,
Bellis nos involvit acerbis? ⁴

Cincta Megaera caput nigris serpentibus agros
In nostros letale venenum

Diffundit: lacero maestum Germania crine
Ingemit et sua funera deflet.

Audaces per plana ruunt, per et aspera turmae,
Castra locant in litore Rheni.

Moenia, quae quondam fulserunt turribus altis,
Nunc propria sunt clade sepulta. u

Hostilis rabies ferro dum saevit et igne,
Iniusto urbes Marte cremantur.

Europae domini, dum vos discordia tetra
Exagitat non damna videtis, u

Non crebras caedes, quas orbi perfida dextra
Regum adfert, non vulnera caeci?

Fallaci quem ductor agit, gaudete triumphe,
Seruitio sed colla parate. ⁴ a

Thracia templa nitent spoliis atque Africa regna
Christiadum, vos Gallica sceptra

Dum colitis, quis Odrysii sunt foedere nexi et
Nondum plenae cornua Lunae.

Ah! pereat, quicumque fidem servare tyrannis
Et potuit delere propinquos!

Candida Pax redeas non mendax ore dolose,
Ut decepit Belgica nuper. a

Quod si difficilis fueris, certare iuvabit,
Non specioso nomine falli.

 

