244 sumnum Ι

Ut nil omittas, ratio quod suadet nihil
Quod illa dissuadet, geras.

Ast omnia anceps miscet ac turbat calor.
Delibera hinc animo diu,

Tibi quid agendum: necta consilio moram, ’
Res inde confestim expedi.

VI.

MARTIA TUBA PHOEBEAE CONVENIT LYRAE.

Quam Martiae tubae bene Aonidum chelys fol. 108¹*
Et blanda convenit lyra!

Apollo pharetram latero suspendit, manus
Dum plectra gestat altera.

Est palma veris gloria et laurus quoque;
Ira haud propinquat huc Iovis:

Alium timendos torquet ignes in locum
Ac dira spargit fulmina.

Lasciva molle deferat carmen cohors
Et natum adoret Cypridis:

Thorace Pallas fulget ao clypeum gerit
Et vibrat hastam bellicam.

Sunt antra Cirrhae fractus armorum sonus
Et Pindus echo proelii.

Tenaci Achiva dente gens fundat rates
Ad Phrygii harenas litoris3

Priami superba regia in flammas eat
Et deleatur Ilium:

Astris Pelasgus inseret cygnus caput,
Victoriae extollet decus. .

Bella peregrinus moveat Aeneas, nurus
Telis Latinos terreat,

Tiberim cruentet, aemulum occidat ducem
Pallantis ultus sanguinem:

 

