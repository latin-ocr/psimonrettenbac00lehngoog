. CARMINUM

Spiritus natale solum petivit,

Astra nimirum, gladio solutus

Corporis membris: micat inde sidus
Dulce precanti.

Addat hic famae stimulos perennis:

Nobilem virtus anirnum coronat

Sustines multum? Cupide rependet
Praemia numen.

VII.

AD CLOELlAM: SUPERBIAM NEMINI PLACERE.

Erecto tumide te tollis, Cloelia, eollo, foi 45¹·
Ut caput emineat,

Pulchrius et surgant cristae compagibus altis
Crinibus e rutilis.

Purpureis formosa genis oculisque decora,
Fronte micans rosea

Allicis ardentes iuvenes atque igne venusto
Saucia corda seris,

Indomitum quali torsit Briseis Achillem
Rapta iubente duce,

Ambiguae unde ortae pugnae et certamina maesta
Sollicitusque furor.

Elati sed cum mores spectantur eteris
Triste supercilium,

Grandia cum loqueris, cum fastu plena superbis,
Spemere cuncta soles: ,ς

Taedia mille paris, nullus te novit amare,
Ducere nemo cupit.

Egregium foedat ventosa superbia uultum
Atque animus rigidus

Hanc depone luem: sit grata modestia frontis,
Dulcia verba fluant.

Nec contemne viros, quos irretire laboras
Corporis illecebris:

 

