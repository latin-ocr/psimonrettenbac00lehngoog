sm. LIB. Π, 19-20.

Ne me clientem, dux probe, desere,
Quo calle tendam non dubie ad deum;
Non dextra ludat vel sinistra
Insolitisve premar tenebris. „

XX.
HENRICI ΙΙ. SANCTI IMPERATORIS LAUS.

Henrice‚ quem te dicere fas erit? fol so·
Missum supremo ex aethere spiritum

An stirpe mortali, sed alta
Progenitum te hominem fatemur? r

Produnt frequentes morbi hominem quidem:
ln dignitatis culmme spiritum
Praecelsa virtus castitatis
Iudicat et nivei pudoris

Caeleste sertum. Vincula coniugi ’
Intaminati non animi vetant
Servare leges et modesto
Imperio cohibere motus.

Hinc templa ditas muneribus: nova
Aut ipse fundas, lapsa vel erigis,
Quae longa nimirum vetustas
Subruit aut inimica flamma

Delevit. Armis fortiter atteris
Hostes profanos sed precibus magis
Victoriam nosti obtinere
Quam valida peditum phalange.

Prostratus aris obsequio deum
ln vota flectis: sidera nil negant
N ec terra quidquam, dum sagittae
Tam celeres penetrant Olympum.

Iam regna miti lumine respice
Germaniae, arce bella ferocia
A patria in Thracas cruentos:
Odrysiis stabulentur arvis.

 

