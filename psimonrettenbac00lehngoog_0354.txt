LIB. VI. 21-24.

XXHL

OMNIBUS LABORANDUM.

Votum damnat iners cum lacrimis deus‚f0L126··
Si pigris manibus divitias petis,
Arnbis magnus haberi,
Effulgere potentia.

Caelum vendit enim cuncta laboribus
Nec quidquam tribuunt his sine sidera:
Figes nulla trophaea,
Cum pugnam timidus fugis.

Mercator pelago carbasa credere
Qui vitabit, opes non revehet domum
Eois procul oris
Phoebeisque cubilibus,

In terram sua qui semina sparserit,
Ni campos steriles excoluit prius, ⁴
Duro vomere fregit,
Spinas cum tribulis metet.

Gaudebit solidis nullus honoribus,

Quem non deseruit turpis inertia3
Non contendit ad alte,
Qui sudoribus abstinet.

XXIV.

ERUDITAE IUVENTUTIS LABOR.

Non Flaccus melius, Melpomene, canit fol. rur⁴
Formosus iuvenis quam Strobylus senex
Deformi macie, moribus asperis

Et rauco citharae sono?

 

