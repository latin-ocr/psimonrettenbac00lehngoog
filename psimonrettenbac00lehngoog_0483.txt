SILVARUM

iv.
FALSAE MORTALIUM QUERELAE.

Turba mortalis queritur frequenter, fol. ur

Quod brevi vita nimium fruamur,

Quod gradu nostri properet citato
Terminus aevi.

Quindecim lustris tua currit aetas
Aut novem aut septem potiore gyro:
Non licet numen precibus vocare

In tua vota?

Non potes Martis celebrare robur,

Palladis castae numerare dotes,

Graeciae palma-s memorare cantu
Xerxe repulso?

Tempus an defit sacra moliendi,

'Pure fumoso Superis litandi,

Summa fortassis veterum legendi
Gesta virorum?

Hora praeclare satis est agenti,

Sufficit nullum spatium remisso;

Semper ignavus sua fata differt:
Plura morantur.

-—-—-----

V.
IUVENIS MORTI PROXIMUS.

‚Avocor terris tenera iuventa fol. rw
Nescius, qua sim regionis ora
Nostra fixurus, Stygiis sub umbris

Castra vel astris,

obsequi cogor Domino, sed optem

Pluribus virtutibus esse gratim,

Ne nimis nudus videar vel aere
Dirutus omni.

 

