LIB. 1. 24-26.

Attamen coepi revocare robur

Et fides lusu resides novare:

Si placet divio, citharae redibit
Pristina virtus.

XXVI.
PAUPER MELIORUM VITUPERATOR.

Quae probra vulgo spargis in optimos, for 11*-
Pauper Melander? quo sale refricas
Ductos cicatrices? amoenae
Vulnera cur repetis iuventae? ‚Å¥

Quisnam est, diebus qui sapit omnibus?
Aetate labi num tenera grave
Crimen videtur? flore Bacchi
Incaluisse sit error ingens?

Ut quae rigantur prata perennibus
Undis virenti gramine se induunt:
Sic languido vires frequenter
Ingenio Bromius ministrat.

Nec quas dederunt divitias manu,
Divi benigna, concoquis aut probae,
Dum foeda paupertas molesto
Te premit atque onerat tumultu. u

Vultum pudicae virginis arguis
Atque ora damnas nequitiae improbae:
Sic innocentes dum lacessis,
Insidias tibi machinaris.

Thersite cum non sis melior, cave,
Facunda ne vis prodat Ulixei,
Ludibri exponat scelestum
Et doceat fatuum silere.

*-

 

