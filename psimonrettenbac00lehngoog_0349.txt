SILVARUM

Nam suevit, orbis quos amat arbiter,
Potu experiri: qui cyathos bibit
Mixtus amaro felle laetus,
Proximus est Domino potenti.

Ignavus at qui pocula neglegit,
Haurire vitat, quae superi iubent,
Convivio a magno exsulabit,
Aetheriis dapibus carebit

Ο sancte rector, da mihi, quod voles:
Infunde maesta absinthia, sumere
Non me pigebit, quod Redemptor
Et proceres petiere caeli.

XVH.
AD ALTA ENITENDUM.

Quo, vana mens, te praecipitat calor fol. 124¹·
Insanus? aestu quo ruis anxio?
Quid scire te quondam iuvabit,
Quae veterum monumenta vatum,

Quae sint novorum? quid doceat Cato,
Quid Varro prisci temporis arbiter,

Quid Tullii facunda suada,
Melpomene quid amoena Flacci?

Ad summa tandem siderate erige,
Quam luce grata praeniteant faces,
Specta, quid aeterno rotatu
Tam rutili meditentur ignes. n

Cur glaeba vili te specie trahit?
Nil terra dignum, quod placeat, tenet,
Cum cuncta dilabantur aevo,
Ut celeres fugiunt sagittae.

Hic nulla virtus perpetuo eminet,
Versuta nam fraus imperio exuit:
Fucata sub velo doloso
Relligio pietasque ludit.

 

