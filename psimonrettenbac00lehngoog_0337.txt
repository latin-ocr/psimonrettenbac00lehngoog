264 · SILVARUM

Miscet, dum loquitur, minas

Intentat‚ manibus saevit atrocibus.
Poenas, supplicia ingerit

Ventura in populos e superum plagis, n
Orbis ni sibi deferat

Cultum atque obsequium, placet honoribus.
Stat plebs attonita et timet:

Pars ridet melior dicta tumentia
Contemnitque superbiam,

Versutcs laqueos et tacitos dolos,
Quis inflectere nititur

Mentes ambiguas, ut sibi praebeant n
Aurum et munera divites,

Quo tandem satiet turpis homo gulam.
Hac quid foedius aspicit

Vel quid triste magis Phoebus imagine?
Pastum sub tenui lare

Et rupta stolidum quis toleret toga?

IV.

DESIDERIUM CAELESTIS PATRIAE.
’ fol. 118*-
Quae miserum tellus, quis me tenet error impeditum?
Eheu! parum notis quiesco tesquis!
Ah! ne nota ferent: utinam pede nescio viarum
Emensus essem lubrica et stetissem!
Quam fallax procul aura gradum nivea Sionis arce
Avertit et patriam vetat subire!
Quot vinclis Babylonis culmina distinent revinctum,
Quot implicat nodis profana Memphis!
Quando liber ero? quando Selymas videbo sponsas?
Aeterna quando moenia intuebor?
Illic perpetuum veris decus aurei renidet
Et mixta violis albicant ligustra.

 

