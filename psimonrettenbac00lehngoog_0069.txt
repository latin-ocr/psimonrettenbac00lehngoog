CARMINUM

Î .
LAUS BEATAE VlRGlNlS DElPARAE.

Siderum regina potens, beata fol. 1*-
Numinis mater, decus universi
Orbis et culpas animi gementis

Ancora fida.

Tu paris quite prius ante mundum
Conditum elegit genetricem, in auras
Lucis educis gremii Patami

Nube latentem.

Tu salus terrae sterilis suisti,

Tristibus pressae vitiis levamen:

Horridi dulcis medicina morbi
Mentibus aegris.

Languidi crimen populi auferentem
Prima tu cernis niveis ocellis

Et sinu nutris tenero medentem
Cladibus orbis

Grande mater prodigium, parentem

Quae suum cunis timide reponit,

Bracchiis stringit, cupientis ora
Suavia libat!

Quis tuas dotes memoret canendo?

Quis sacrum digne celebret calorem?

Quo rapis numen? cui mentis altae
Nota venustas?

Supplices hinc te veneramur omnes

Et fores crebris lacrimis benignas,

Virg0, pulsamus: Stygiis nocentes
Exime poenis.

Filius blandis precibus movetur

Nec scelus torquet graviore flagro:

O iuva! ni noxa hominem inquinasset,
Mater an esses?

 

