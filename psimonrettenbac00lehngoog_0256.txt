ΠΒ. 11. 11-13. 183

Numquam hoc mundus iners crediderat fore.
Iactat se temere virgineus pudor
Casto flore sui corporis: at gravi

Venter mole negat decus.

Quam fallax homines cepit opini0,

Labi sidera qui censuerant prius,

Quam peccare probro posse Diocleam!
Quis abducimur artibus!

Ut verum lateat, relligio gemat

Id desiderio quaeritur impio:

Foedis cedit honor maximus ignibus.
Non orbem fatuum vocem?

xm.

tARISSIMO VIRO LEONI ALLATIO, CUM ROMAE
DRAMATURGIAM EDERET.

Non semper arcu tela nocentia fol. 83¹·
Vibrat Gelonus nec iubar aureo

Vultu refundit Phoebus, Auster
Saepe procax radios serenos

Caliginosis nubibus obtegit:
Sic nec Diana aequalibus ignibus
Noctu refulget, sed minore
Luce micat, tenebrosa languet.

Tu semper idem: seu libeat Le0,
Tristi vetustas eruere e situ
Seu nuper ortas seu Pelasgas
Sive Italas refovere Musas.

Par fama surgit, par tibi gloria,
Quocumque dextram porrigis atque opem

Adfers labanti. Sanitatem
Nec satis est tribuisse laesis:

 

