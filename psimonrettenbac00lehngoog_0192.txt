5-7· 119

Immota perstant, quippe mutari haud queunt,

Praecepta summi numinis
Subsidat imo glaeba fundo vel ruat
Immensa moles siderum,
Apex peribit nullus aeterni patris
Neo ulla lex delebitur.
Huc flecte gressum, quisquis es: iussa haec cape.
Quo te revolvis? quid times? u
Descripta sunt penetralibus cordis tui:
His disce vivere, his mori.

Vll.

SAECULI INGRATI MORES.

Nutrita magnis aedibus fuerat Clyte fol. tar·
inops, sed illustri domo.
Ubi crevit aucta viribus satis, lares
Deserere placuit pristin0s; r
Quae sibi tributa munera et potum et cibum
Oblivione diluit.
Cui frusta panis, ossa vel donas, canis
Fidus lateri adhaeret comes.
Cyrillus eruditus a probo sene
Graecaeque doctus litteras
Contemnit ipsum, lacerat ambiguis probris
Et ludit indignis modis. 1,
Diris periclis Maximum eripuit Titus,
Servavit a latronibus:
Evectus in sublime, sic partae memor
Salutis haud umquam fuit. ω
Patriam ruentem fulsit intrepidus Leo
Et clade crebra depulit
Hostis furorem: solus agnovit Damon,
Tacuere robur ceteri.

 

