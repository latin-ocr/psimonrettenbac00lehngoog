SILVARUM

XXIII.

NEGOTIA ALIIS COMMISSA.

Res suas mandat Stephano gerendas fol. isr-
Brutus, ignavum numerare taedet
Aureos nummos: olido veterno

Otia mergunt.

Interim turres pereunt ruina,

Tecta nudantur, paries minatur

Debilis casum, nivibus vel imbri
Pervia. cuncta.

Neglegit curam dominus, minister

Nil agit: tandem laribus quid istis

Fiet? Undis ludus erunt et aurae,
Antra latronum.

Qui domum servare cupis, neeesse,
Ortus ut Phoebus vigilem, Diana

Ultimum dulci videat sopori
Tradere membra.

Quisquis ardes atque opulentus esse

Niteris, numquam studium remitte,

Sed tuis prudens avido labore
Prospice rebus.

Miles haud tam sollicito calore

Castra vel firmam peregrinus urbem,

Ut suae gratus patriae tuetur Î‡
Moenia civis.

Flamma cum saevit, proprios penates
Protegit quivis: aliena nulli

Est domus cordi, paries ubi iam
Proximus ardet.

 

