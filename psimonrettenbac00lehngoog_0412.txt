LIB. VIIL 21-22.

XXII.
MORTIS MEDITATIO EX AMICORUM ABITU.

Mente dilectos memori sodales fot 149¹·

Iuvit elapso numerare mense,

Vita quos praesens fovet aut sepultos
Contegit urna.

Mortui plures, cineres superbo

Equibus tantum tumulo supersunt:

Spiritus fugit tenues in auras
Astra revisens.

Iulius dignus meliore fato

Occidit febri iuvenis maligna:

At pedum diro petiit dolore
Sidera Crispus.

Perdidit florem roseum genarum

Claudius postquam violentus horror

Membra concussit: Libitina tristi
Funere mersit.

Lilium sicut rigida resectum

Falce messorum iacuit cruento

Spiculo Maurus nimium propinguc
Moenia lustrans.

Et iuventutis rapuit profana

Principem Clotho, trahit in ruinam

Sanguis erumpens: medicina fluxum
Sistere nescit.

Tarda Frontonis Lachesis senecta

Starnen abrupit viridi, pepercit

Forte Musarum studiis celebri,
Martis amice.

Ante me sic deseruere terras,

Quos mihi coniunxit amor: sequemur,

Cum volet divum pater et supremi
Arbiter aevi.

 

