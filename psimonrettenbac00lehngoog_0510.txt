I.
MORS OMNIBUS IMMINET.

Ibimus, qua primus Abel cucurrit 1¹01. rar·
Semita, qua posteritas Adami
Currit et curret: properante gressu

Meta tenetur.

Non diu morbis fragilis resistet
Testa membrorum, luteam revolvet

Amphoram letum, tumulo iacebunt
Arida frusta.

Fictili numquam diuturna vasi

Vita nec vitrum, licet emicanti

Luce splendescat, brevis hora transit,
Tempora parcunt.

Quidquid e terrae gremio tumenti

Nascitm·, quamvis niteat, caducum,

Nescit aetatem nec amica divum
Munera ferre.

Spiritum cur quis capit arrogantem

Editus caeno? faciem superbam

Induit, cum sit miseranda saevae
Victima mortis?

Frangitur casu, teritur vel usu

Urceus; sio aoraton, Nicoderne:

Occidis morbo, gladio vel hostis
Confodit artus.

Inde momentis animum repurga

Omnibus, magnum reverere numen,

Corpus ut sancto luteum relinquas
Fine beatus

 

