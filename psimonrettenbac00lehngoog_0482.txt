III.

ODIUM NON ALENDUM.

Pone funestos odii tumeres 1‘01. 176¹·
Qui tui tollunt animi serenum,
Imbuunt densis tenebris et atra

Pectora nocte.

Quaeris ulcisci male dissidentes

Et cales iusta, Philodeme, flamma,

At simul nutris avido molestos
Corde tumultus.

Ense dum tentas alium ferire,

Te feris ipsum gravius priusquam

Saeviet mucro penetrare doctus
Agmen iniquum.

Cura laedendi stimulat gementem,

Excitet diros misero labores:

Femina qualis pariente surgit
Poena vel aestus.

Quid tuam turbare iuvat quietem,

Sauciae mentis refricare vulnus?

Si vir eS, parcas tibi, cum nocenti
Parcere nolis.

· Dira vindictae quotiens libide
Extulit signum, sociavit iram:
Cladibus maestis totiens furentem

Vidimus orbem.

 

